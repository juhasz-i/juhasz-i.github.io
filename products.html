<div id="ruling">
    <div>
        <table>
            <thead>
                <tr>
                    <th>A Székesfehérvári Járásbíróság B.610/2014/71. számú határozata költségvetési csalás bűntette
                        tárgyában.
                    </th>
                </tr>
            </thead>
            <tbody>
                <tr>
                    <td class="ruling-body">
                        <p>
                            A Járásbíróság a megtartott nyilvános folytatólagos tárgyaláson meghozta az alábbi ítéletet:
                        </p>
                        <p>
                            Az I. r. vádlott: - aki magyar állampolgár -
                            b ű n ö s : 1 rb. költségvetési csalás bűntettében
                            (Btk. 396. § (1) bekezdés a) pont, (2) bekezdés a) pont),
                            1 rb. közvetett tettesként, folytatólagosan elkövetett hamis
                            magánokirat felhasználásának vétségében
                            (Btk. 345. §)
                            1 rb. számvitel rendje megsértése bűntettében
                            (Btk. 403. § (1) bekezdés b) pont)
                            Ezértőt - halmazati büntetésül -
                            240 (kétszáznegyven) napi tétel pénzbüntetésre,
                            valamint 1 (egy) év gazdasági társaság vezető tisztségviselő posztjának betöltésétől való
                            eltiltásra ítéli .
                            A pénzbüntetés egy napi tételének összegét 1.000 (Ezer) forintban határozza meg.
                            Az így kiszabott összesen 240.000 (Kétszáznegyvenezer) forint pénzbüntetés megfizetésére a
                            bíróság 3 (három) havi
                            részletfizetést engedélyez, a havi törlesztő részletek összege 80.000-80.000
                            (Nyolcvanezer-Nyolcvanezer) forint. Az első
                            részletet az ítélet jogerőre emelkedését követő hónap 20. napjáig kell megfizetni, az ezt
                            követő részleteket pedig a
                            következő hónapok 20. napjáig. Elmaradás, késedelmes megfizetés esetén a hátralék egy
                            összegben válik esedékessé.
                            Amennyiben a pénzbüntetést nem fizeti meg, úgy azt át kell változtatni fogházbüntetésre. Egy
                            napi tétel pénzbüntetésnek
                            egy nap fogház felel meg.
                            A bíróság az I. r. vádlottal szemben 1.462.500 (Egymillió-négyszázhatvankétezer-ötszáz)
                            forint erejéig vagyonelkobzást
                            rendel el.
                        </p>
                        <p>
                            A II. r. vádlott: - aki magyar állampolgár -
                            b ű n ö s : 1 rb. bűnsegédként elkövetett költségvetési csalás bűntettében
                            (Btk. 396. § (1) bekezdés a) pont, (2) bekezdés a) pont),
                            1 rb. Bűnsegédként, folytatólagosan elkövetett hamis magánokirat
                            felhasználásának vétségében
                            (Btk. 345. §)
                            1 rb. bűnsegédként elkövetett számvitel rendje megsértése bűntettében
                            (Btk. 403. § (1) bekezdés b) pont)
                            1 rb. társtettesként elkövetett költségvetési csalás bűntettében
                            (Btk. 396. § (1) bekezdés a) pont, (3) bekezdés a) pont)
                            1 rb. társtettesként elkövetett számvitel rendje megsértése
                            bűntettében (Btk. 403. § (1) bekezdés b) pont),
                            1 rb. bűnsegédként, folytatólagosan elkövetett hamis magánokirat
                            felhasználásának vétségében (Btk. 345. §).
                            Ezért őt - halmazati büntetésül -
                            500 (ötszáz) napi tétel pénzbüntetésre,
                            valamint 3 (három) év gazdasági társaság vezető tisztségviselő posztjának betöltésétől való
                            eltiltásra í t é l i .
                            A pénzbüntetés egy napi tételének összegét 2.000 (Kétezer) forintban határozza meg.
                            Az így kiszabott összesen 1.000.000 (Egymillió) forint pénzbüntetés megfizetésére a bíróság
                            20
                            (húsz) havi
                            részletfizetést engedélyez havi 50.000 (Ötvenezer) forintos törlesztő részletekben. Az első
                            részletet az ítélet jogerőre
                            emelkedését követő hónap 20. napjáig kell megfizetni, az ezt követő részleteket pedig a
                            következő hónapok 20. napjáig.
                            Elmaradás, késedelmes megfizetés esetén a hátralék egy összegben válik esedékessé.
                            Amennyiben a
                            pénzbüntetést nem fizeti
                            meg, úgy azt át kell változtatni fogházbüntetésre. Egy napi tétel pénzbüntetésnek egy nap
                            fogház
                            felel meg.
                            A bíróság a II. r. vádlottal szemben 5.011.000 (Ötmillió-tizenegyezer) forint erejéig
                            vagyonelkobzást rendel el.
                        </p>
                        <p>
                            A III. r. vádlott: - aki magyar állampolgár -
                            b ű n ö s : 1 rb. társtettesként elkövetett költségvetési csalás bűntettében
                            (Btk. 396. § (1) bekezdés a) pont, (3) bekezdés a) pont),
                            1 rb. társtettesként elkövetett számvitel rendje megsértése bűntettében
                            (Btk. 403. § (1) bekezdés b) pont)
                            1 rb. folytatólagosan elkövetett hamis magánokirat
                            felhasználásának vétségében (Btk. 345. §).
                            E z é r t őt - halmazati büntetésül -
                            260 (kétszázhatvan) napi tétel pénzbüntetésre,
                            valamint 2 (kettő) év gazdasági társaság vezető tisztségviselő posztjának betöltésétől való
                            eltiltásra ítéli.
                            A pénzbüntetés egy napi tételének összegét 1.000 (Ezer) forintban határozza meg.
                            Az így kiszabott összesen 260.000 (Kétszázhatvanezer) forint pénzbüntetés megfizetésére a
                            bíróság 4 (négy) havi
                            részletfizetést engedélyez havi 65.000 (Hatvanötezer) forintos törlesztő részletekben. Az
                            első
                            részletet az ítélet
                            jogerőre emelkedését követő hónap 20. napjáig kell megfizetni, az ezt követő részleteket
                            pedig a
                            következő hónapok 20.
                            napjáig. Elmaradás, késedelmes megfizetés esetén a hátralék egy összegben válik esedékessé.
                            Amennyiben a pénzbüntetést
                            nem fizeti meg, úgy azt át kell változtatni fogházbüntetésre. Egy napi tétel pénzbüntetésnek
                            egy
                            nap fogház felel meg.
                            A bíróság a III. r. vádlottal szemben 3.548.500 (Hárommillió-ötszáznegyvennyolcezer-ötszáz)
                            forint erejéig
                            vagyonelkobzást rendel el.
                            A Törvényszék Bűnjelkezelőjénél Bj.230/2014. és Bj.351/2016. szám alatt található bűnjelek
                            az
                            iratok részét képezik.
                            A bíróság kötelezi II. és III. r. vádlottakat, hogy egyetemlegesen fizessenek meg az
                            államnak
                            külön felhívásra 102.696
                            (Százkétezer-hatszázkilencvenhat) Ft bűnügyi költséget, míg II. r. és I. r. vádlott
                            egyetemlegesen fizessenek meg
                            222.769 (Kétszázhuszonkétezer-hétszázhatvankilenc) Ft bűnügyi költséget, továbbá I. r. , II.
                            r.
                            és III. r. vádlottak
                            egyetemlegesen fizessenek meg 29.071 (Huszonkilencezer-hetvenegy) Ft bűnügyi költséget.
                            Az ítélettel szemben az I. r. vádlott a kézbesítéstől számított 8 napon belül fellebbezhet.
                        </p>
                        <p class="ruling-reasoning">
                            Indokolás:
                        </p>
                        <p>
                            I.
                            A Járási Ügyészség B. /2013 illetve B. /2011 szám alatt nyújtott be vádiratokat, amelyek
                            alapján
                            indult
                            büntetőeljárásokat a bíróság egyesítette.
                            A Járási és Nyomozó Ügyészség B. /2011/ szám alatt terjesztette elő a tárgyaláson
                            végindítványát, melyben I. r.
                            vádlottat 1 rb., a Btk. 396. § (1) bekezdés a) pontjába ütköző és a (2) bekezdés a) pontja
                            szerint minősülő
                            költségvetési csalás bűntettével, 1 rb., a Btk. 345. §-ba ütköző közvetett tettesként
                            folytatólagosan elkövetett hamis
                            magánokirat felhasználásának vétségével, valamint 1 rb., a Btk. 403. § (1) bekezdés b)
                            pontjába
                            ütköző számvitel rendje
                            megsértésének bűntettével vádolta, míg II. r. vádlottat 1 rb. bűnsegédként elkövetett, a
                            Btk.
                            395. § (1) bekezdés a)
                            pontjába ütköző és a (2) bekezdés a) pontja szerint minősülő költségvetési csalás
                            bűntettével, 1
                            rb. bűnsegédként,
                            folytatólagosan elkövetett, a Btk. 345. §-ba ütköző hamis magánokirat felhasználásának
                            vétségével, 1 rb., a bűnsegédként
                            elkövetett, a Btk. 403. § (1) bekezdés b) pontjába ütköző számvitel rendje megsértése
                            bűntettével, 1 rb. társtettesként
                            elkövetett, a Btk. 396. § (1) bekezdés a) pontjába ütköző és a (3) bekezdés a) pontja
                            szerint
                            minősülő költségvetési
                            csalás bűntettével, 1 rb. társtettesként elkövetett, a Btk. 403. § (1) bekezdés b) pontjába
                            ütköző számvitel rendje
                            megsértésének bűntettével, 1 rb. bűnsegédként folytatólagosan elkövetett, a Btk. 345. §-ba
                            ütköző hamis magánokirat
                            felhasználásának vétségével, III. r. vádlottat pedig 1 rb. társtettesként elkövetett, a Btk.
                            396. § (1) bekezdés a)
                            pontjába ütköző és a (3) bekezdés a) pontja szerint minősülő költségvetési csalás
                            bűntettével, 1
                            rb. társtettesként
                            elkövetett, a Btk. 403. § (1) bekezdés b) pontjába ütköző számvitel rendje megsértése
                            bűntettével és 1 rb.
                            folytatólagosan elkövetett, a Btk. 345. §-ba ütköző hamis magánokirat felhasználásának
                            vétségével vádolta.
                        </p>
                        <p>
                            II.
                            A bíróság a tárgyaláson az alábbi tényállást állapította meg:
                            Az I. r. vádlott büntetlen előéletű.
                            A II. r. vádlott büntetett előéletű, mert őt a Városi Bíróság a jogerős ítéletével
                            lőfegyverrel
                            visszaélés bűntette
                            miatt 2 évi, végrehajtásában 2 évi próbaidőre felfüggesztett börtönbüntetésre ítélte. Ezen
                            végrehajtásában
                            felfüggesztett szabadságvesztés próbaideje 2012.VII.5. napján járt volna le eredményesen.
                            Jelen
                            ítélettel elbírált
                            cselekményeit részben ezen felfüggesztett szabadságvesztés hatálya alatt űllva követte el.
                            A fenti büntetés végrehajthatósága azonban 2017. július 5. napján elévült.
                            A III. r. vádlott büntetlen előéletű.
                            I. r. és II. r. vádlottak élettársi kapcsolatban élnek és a jelen ítélettel elbírált
                            cselekmények elkövetési
                            időpontjában is azok voltak. I. r. vádlott féltestvére a III. r. vádlottnak.
                            I. tényállási pont:
                            A cégjegyzékbe 2004.március 9. napján Cg. cégjegyzékszám alatt bejegyzett 1. számú Korlátolt
                            Felelősségű Társaságnak
                            megalakulásától, azaz 2004. március 9. napjától 2009. november 26. napjáig I. r. vádlott
                            volt
                            önálló cégjegyzési
                            jogosultsággal rendelkező képviselője. A társaság fő tevékenysége fűrészáru gyártásra
                            terjedt
                            ki.
                            A gazdasági társaságot I. r. vádlott, mint ügyvezető mellett azonban ténylegesen II. r.
                            vádlott
                            is irányította. A
                            gazdasági tevékenység során tevékenyen közreműködött oly módon, hogy a cég nevében
                            szerződéseket
                            kötött, számlákat
                            állított ki, önállóan hozzáférhetett a társaság bankszámláihoz.
                            2009. évben az 1. számú Kft. I., II. és III. negyedévben valóságos gazdasági tevékenységet
                            fejtett ki, üzleti
                            kapcsolatban állt több céggel, részükre többek között parkfenntartási munkákat végeztek el,
                            illetőleg fűrészárut adtak
                            el.
                            2009. évben az alábbi 1. számú táblázatban írt negyedévenkénti bevételei keletkeztek a
                            gazdasági
                            társaságnak. Ezen
                            bevételek alapját képező számlákat I. r. és II. r. vádlottak közösen állították ki az üzleti
                            partnerek felé, a számlákon
                            szereplő gazdasági eseményekről mindketten tudomással bírtak.
                            1. számú táblázat
                            A fenti bevételek az alábbi számlák teljesítése kapcsán keletkeztek:
                            1.sz. táblázat
                            Ezen készpénzes, illetőleg átutalásos számlák ellenértékét a számlákon szereplő gazdasági
                            partnerek minden esetben
                            kifizették készpénzben, illetve az 1. számú Kft. OTP Bank Nyrt.-nél vezetett valamint az
                            Erste
                            Bank Zrt.-nél vezetett
                            számláira utalással. Ezen számlák felett I. r. és II. r. vádlottak közösen rendelkeztek.
                            Ugyanakkor az 1. számú Kft-nek az elvégzett munkálatai kapcsán ezen időszakban az alábbi
                            számlával igazolt költségei
                            keletkeztek:
                            1/a. Táblázat:
                            A 2007. évi CXXVII. törvény (Áfa törvény) 65. §-a értelmében termék értékesítése,
                            szolgáltatás
                            nyújtása esetében az adó
                            alapja a pénzben kifejezett ellenérték, amelyet a jogosult kap, vagy kapnia kell akár a
                            termék
                            beszerzőjétől,
                            szolgáltatás igénybe vevőjétől, akár harmadik féltől. Az adó mértéke ezen jogszabály 82. §
                            (1)
                            bekezdése szerint az adó
                            alapjának 20 százaléka a 2009. január 1-től 2009. június 30-ig terjedő időszakban, ezt
                            követően
                            pedig 25 százaléka volt.
                            A fentiek alapján, a kiállított számlákra figyelemmel 2009. évben az 1. számú Kft. nevében
                            negyedéves rendszerességgel
                            kellett volna a gazdasági társaságot képviselő I. r. vádlottnak és a gazdasági tevékenység
                            során
                            az I. r. vádlott
                            meghatalmazása alapján közreműködő személynek, II. r. vádlottnak az adott negyedévet követő
                            hónap 20. napjáig általános
                            forgalmi adóbevallást tennie.
                            Az 1. számú Kft. könyvelője, 2. számú tanú a II. r. vádlott gyermeke volt. A 2. számú tanú
                            mindkét vádlott tudtával
                            2009. április 20-án és 2009. október 20-án a 2009. év I. és III. negyedévei tekintetében a
                            2.
                            számú táblázatban írtak
                            szerint valótlan adattartamú, míg 2009. év II. negyedéve tekintetében 2009. július 20-án
                            nullás
                            adattartamú
                            áfa-bevallásokat küldött be a székhelye szerint illetékes Adó- és Pénzügyi Ellenőrzési
                            Hivatal
                            Megyei
                            Adóigazgatóságához. Így I. r. és II. r. vádlottak közvetetten felhasználták a valótlan
                            tartalmú
                            bevallásokat, azaz
                            okiratokat.
                            2.-es számú táblázat
                            A valóságban azonban 2009. év I. negyedévében a gazdasági társaságnak 11.444.989 Ft adóalap
                            alapján 2.288.997 Ft
                            általános forgalmi adó bevallási és befizetési kötelezettsége keletkezett. 2009. év II.
                            negyedévében pedig 12.425.710 Ft
                            adóalap után 2.485.142 Ft általános forgalmi adó bevallási és befizetési kötelezettsége, míg
                            2009. év III. negyedéve
                            vonatkozásában 7.401.859 Ft adóalap után 1.829.772 Ft általános forgalmi adó bevallási és
                            befizetési kötelezettsége
                            keletkezett az 1. számú Kft.-nek, így I. r. és II. r. vádlottak a gazdasági társaság
                            képviseletében 6.603.911 Ft
                            általános forgalmi adó bevallását és befizetését mulasztotta el 2009. évben.
                            A vádlottak ugyanakkor a fent részletezettek szerint 2009. évben nem teljes körűen tettek
                            eleget
                            az értékesítési és
                            szolgáltatási tevékenységük után fizetendő általános forgalmi adó bevallási
                            kötelezettségüknek,
                            így a be nem vallott
                            bevétel 2009. évben összesen 20.633.514 Ft adóalap + 4.399.945 Ft általános forgalmi adó
                            volt,
                            amely negyedéves
                            bevallási időszakonként a 3. számú táblázat szerint alakult:
                            3-as számú táblázat:
                            I. r. és II. r. vádlottak az 1. számú Kft. költségvetésbe történő általános forgalmi adó
                            fizetési kötelezettsége
                            vonatkozásában az általános forgalmi adó mértéke tekintetében valótlan tartalmú
                            nyilatkozatokat
                            tettek a Közép-dunántúli
                            Regionális Adóigazgatóság Kirendeltsége adóhatóság felé.
                            Az 1. számú Kft. 2009. évi I., II. és III. negyedévben benyújtott adóbevallásaiban
                            költségeket
                            is feltüntettek a 4.
                            számú táblázatban foglaltak szerint:
                            4-es számú táblázat
                            A benyújtott adóbevallásokban szereplő adatokhoz képest a hiteles bizonylatok alapján a
                            költségszámlák hatása a
                            fizetendő általános forgalmi adóra az alábbi 5. sz. táblázatokban írtak szerint alakult:
                            5. számú táblázatok
                            2009. I.n. év (bevallási határidő: 2009. április 20.)
                            2009. II. n. év (bevallási határidő: 2009. június 20.)
                            2009. III. n. év (bevallási határidő: 2009. október 20.)
                            2009. év IV. negyedév tekintetében sem a vádlottak, sem a könyvelő nem adott be
                            adóbevallást,
                            azonban a társaság javára
                            szolgáló költségszámlák hatása 132.527,-Ft előzetes áfa.
                            Az I. r. vádlott és a neki segítséget nyújtó II. r. vádlott mint az 1. számú Kft. képviselői
                            a
                            társaság nevében az
                            általános forgalmi adó bevallási és befizetési kötelezettség teljesítéséről a valótlan
                            tartalmú
                            nyilatkozatok
                            benyújtásával a valós adatokat elhallgatták, ezen folytatólagosan megvalósított
                            magatartásukkal
                            2009. év I. negyedévében
                            1.000.000 Ft, 2011. év II. negyedévében 1.169.000 Ft, 2011. év III. negyedévében 889.000 Ft,
                            a
                            IV. negyedévben pedig
                            -133.000 Ft, összesen 2.925.000 Ft vagyoni hátrányt okoztak az állami költségvetésnek.
                            II. tényállási pont:
                            Az 1. számú Kft. ügyvezetője, I. r. vádlott felelős volt e cég kapcsán a könyvvezetési
                            kötelezettség teljesítéséért.
                            Erről azonban 2009. évben csak részlegesen gondoskodott, hiszen nem bocsátotta a könyvelő
                            részére a gazdasági
                            eseményekről kiállított, illetve a cég részéről befogadott bizonylatokat, nem gondoskodott
                            azok
                            megőrzéséről, valamint
                            nem készíttette el a 2009. évi tételes főkönyvi kartont.
                            A számvitelről szóló 2000. évi C. törvény 4. §-ban írt beszámolási kötelezettségre, a
                            12.§-ban
                            írt könyvvezetési
                            kötelezettségre, és a 165.§-ban foglalt bizonylati elvre- és fegyelemre vonatkozó
                            szabályokat,
                            valamint a 169.§ (1) és
                            (2) bekezdéseiben foglalt, a bizonylatok őrzésére irányuló előírásokat szegte meg I. r.
                            vádlott,
                            mint a cég bejegyzett
                            képviselője. Magatartásához szándékosan segítséget nyújtott II. r. vádlott, hiszen a
                            gazdasági
                            társaság vezetésében,
                            irányításában részt vett, a gazdasági tevékenységekre teljes rálátással bírt, a számlák
                            kiállításában, a cég részére
                            kiállított számlák átvételében részt vett, a hozzátartozó könyvelővel a könyvelési
                            tevékenység
                            lebonyolítása érdekében a
                            kapcsolatot tartotta.
                            Ezen magatartásukkal a vádlottak a gazdasági társaság vagyoni, pénzügyi, jövedelmi
                            helyzetének
                            áttekintését és
                            ellenőrzését 2009. évre vonatkozóan meghiúsították.
                            III. tényállási pont:
                            A cégjegyzékbe Cg. cégjegyzékszám alatt bejegyzett 2. számú Építőipari és Kereskedelmi
                            Korlátolt
                            Felelősségű Társaságnak
                            2009. augusztus 4. napjától voltak tagjai I. r. és II. r. vádlottak. Mindketten önálló
                            cégvezetési jogosultsággal
                            rendelkező képviselői voltak a 2. számú Kft.-nek. A társaság székhelye 2009. augusztus 4.
                            napjától xy cím alatt volt,
                            azaz II. r. vádlott lakóhelye, míg 2011. március 18. napjától a vz cím alatt volt.
                            A 2. számú Kft. fő tevékenységi köre az 1. számú Kft-hoz hasonlóan fűrészáru gyártásra
                            terjedt
                            ki.
                            Az 2. számú Kft.-t I. r. és II. r. vádlottak közösen irányították, a cég ügyeiről és
                            gazdasági
                            eseményeiről mindketten
                            tudomással rendelkeztek. I. r. vádlott volt az, aki a gazdasági partnerekkel a kapcsolatot
                            tartotta, míg II. r. vádlott
                            elektronikus hozzáféréssel rendelkezett az adóbevallások benyújtására. Ezen bevallásokat
                            pedig
                            I. r. vádlott lánya, az
                            ezen társaság könyvelését is ellátó 2. számú tanú könyvelő készítette el.
                            2011. évben a 2. számú Kft. gazdasági tevékenységet végzett, melyről I. r. vádlott II. r.
                            vádlott tudomásával az alábbi
                            készpénzfizetési számlákat állította ki:
                            I. számú táblázat:
                            Ezen táblázatban feltüntetett számlákat valamennyi partner kifizette, miután a 2. számú Kft.
                            a
                            számlákon feltüntetett
                            gazdasági tevékenységet ténylegesen elvégezte.
                            Az 2. számú Kft.-nek fenti gazdasági tevékenysége során az alábbi táblázatokban szereplő
                            számlával igazolt költségei
                            keletkeztek:
                            II. számú táblázat:
                            II./a táblázat:
                            Fenti táblázatban foglalt költségszámlákon túlmenően 2011. év vonatkozásában a 3. számú Kft.
                            számlakibocsátó által
                            kiállított -36 darab- gázolaj számlák általános forgalmi adó hatása 14.432 Ft volt, mellyel
                            szintén csökkenthető volt
                            2011. évben a 2. számú Kft. általános forgalmi adó fizetési kötelezettsége.
                            A gazdasági társaság képviselőjének, illetve megbízottjának fenti számlák alapján 2011.
                            évben az
                            adott negyedévet követő
                            hónap 20.napjáig kellett volna Áfa körben adóbevallást tenni, és az adót megfizetnie.
                            A könyvelő, 2. számú tanú a részére II. r. és III. r. vádlottak által rendelkezésre
                            bocsátott
                            fenti számlák alapján a 2.
                            számú Kft. nevében negyedéves rendszerességgel a III. számú táblázat eredeti bevallás
                            oszlopában
                            írt adattartalommal
                            készítette el a cég általános forgalmi adóbevallásait 2011. év vonatkozásában.
                            III. számú táblázat:
                            A II. r. és III. r. vádlottak emellett a cég könyvelésében elhelyezték, illetőleg a Kft.
                            nevében
                            benyújtott
                            bevallásokban a cég adófizetési kötelezettségének jogosulatlan csökkentése érdekében
                            felhasználták a 4. számú Kft. és 5.
                            számú Kft. nevében vásárolt számlatömbből kiállított és a következő táblázatokban felsorolt
                            valótlan tartalmú számlákat
                            is annak ellenére, hogy az 2. számú Kft. ezen két gazdasági társasággal tényleges
                            kapcsolatban
                            nem állt. Ezzel II.rendű
                            és III.rendű vádlottak is tisztában voltak, továbbá azzal is, hogy e számlák nem tekinthetők
                            az
                            adólevonási jog
                            igazolására szolgáló hiteles bizonylatnak.
                            A 4. számú Kft és az 5. számú Kft által kibocsátott számlák a következők:
                            IV. sz. táblázat:
                            Ezen számlákat a vádlottak szintén a könyvelő rendelkezésére bocsátották, aki az V. számú
                            táblázat eredeti bevallás
                            rovatában írtak szerint azokat felhasználta, mivel ezen számlák valótlan voltáról nem volt
                            tudomása.
                            V. számú táblázat:
                            II. rendű és III. rendű vádlottak miután a könyvelő részére a megelőző táblázatban foglalt
                            számlákat nem teljes körűen
                            adták át, ezért az 2. számú Kft. nevében 2011. adóévre vonatkozóan a III. számú táblázat
                            korrigált bevallás oszlopában
                            írtak szerint - 2011. év I. negyedévére 2011. május 2-án, II. negyedévére 2011. július
                            29-én,
                            III. negyedévére 2011.
                            október 26-án és IV. negyedévére 2012. április 24-én - a NAV Regionális Adó Főigazgatóság
                            Kirendeltségére elektronikus
                            úton III. r. vádlott által, II. r. vádlott tudomása mellett benyújtott, tehát felhasznált és
                            valótlan tartalmú általános
                            forgalmi adó bevallásokban az adófizetési kötelezettség vonatkozásában a valós tényt
                            elhallgatva, a ténylegesnél
                            kevesebb adót vallottak be 2011. év I. negyedévében.
                            A II.r és III. r. vádlottak azon magatartásukkal, hogy a 4. számú Kft. és az 5. számú Kft.
                            táblázatokban jelzett és
                            valótlan tartalmú számláit is beállították a cégük könyvelésébe, illetve azok általános
                            forgalmi
                            adó tartamát II. r.
                            vádlott tudomása mellett III. r. vádlott által elektronikus úton 2011. év I. negyedévére
                            benyújtott bevallás
                            feldolgozott számlák hatása oszlopban írtak szerint 998.000 Ft, a II. negyedévre benyújtott
                            bevallásban 2.891.000 Ft, a
                            III. negyedévre benyújtott bevallásban 1.902.000 Ft, míg a IV. negyedévre benyújtott
                            bevallásban
                            1.306.000 Ft mértékben
                            levonásba helyeztették, ezáltal az adófizetési kötelezettségüket 2011. I.-IV. negyedévre
                            nézve
                            jogosulatlanul
                            csökkentették. A Nemzeti Adó- és Vámhivatal Regionális Adó Főigazgatósága Fiókjánál a
                            valótlan
                            számlák alapján
                            elkészített adóbevallást ily módon felhasználták, és az adóhatóságot 7.094.000 Ft
                            visszaigénylése, így a költségvetésből
                            származó pénzeszközök vonatkozásában tévedésbe ejtették.
                            A II. és III. r. vádlottak a fenti magatartásukkal a tényleges adófizetési kötelezettségük
                            tekintetében a valós
                            adatoknak az elhallgatásával 2011. I. negyedévében 998.000 Ft, 2011. II. negyedévében
                            2.891.000
                            Ft, 2011. III.
                            negyedévben 1.902.000 Ft, 2011. IV. negyedévben 1.306.000 Ft, összesen 7.094.000 Ft vagyoni
                            hátrányt okoztak az állami
                            költségvetésnek.
                            IV. tényállási pont:
                            A 2. számú Kft. képviselőiként I. r. és II. r. vádlottak felelősek voltak a számvitelről
                            szóló
                            2000. évi C. törvény
                            rendelkezéseinek a megtartásáért is. Ennek ellenére a 2. számú Kft. nevében kiállított
                            számlákat
                            nem őrizték meg teljes
                            körűen, 2011. évben a 2. számú Kft. nevében benyújtott ÁFA-bevallásokhoz az előző tényállási
                            pontban részletezettek
                            szerint nem teljes körűen használták fel azokat, azaz nem teljes körűen könyveltették le a
                            valós
                            gazdasági eseményekről
                            szóló számlákat, illetve a cég könyvelésében a már fentiekben részletezettek szerint a 4.
                            számú
                            Kft. és az 5. számú Kft.
                            nevében kiállított valótlan tartalmú számlákat elhelyezték.
                            A számvitelről szóló jogszabály 12. § (1) bekezdésében írt könyvvezetési kötelezettségüket,
                            a
                            165. § (1) bekezdésében és
                            (2) bekezdésében írt, a bizonylati elvre és bizonylati fegyelem megtartására vonatkozó
                            kötelezettségüket, illetőleg a
                            169. § (1) és (2) bekezdésében a bizonylatok megőrzésére vonatkozó kötelezettségüket szegték
                            meg
                            ezen magatartásukkal
                            II. és III. r. vádlottak.
                            A számvitelről szóló törvény 12. § (1) bekezdése értelmében könyvvezetés az a tevékenység,
                            melynek keretében a
                            gazdálkodó a tevékenysége során előforduló, a vagyoni, pénzügyi, jövedelmi helyzetére kiható
                            gazdasági eseményekről
                            folyamatosan nyilvántartást vezet, és ezen nyilvántartást az üzleti év végével lezárja. A
                            165. §
                            (1) bekezdése szerint
                            minden gazdasági műveletről és eseményről bizonylatot kell kiállítani, a gazdasági események
                            folyamatát tükröző összes
                            bizonylat adatait a könyvviteli nyilvántartásokban rögzíteni kell, ezen nyilvántartásokba
                            csak
                            szabályszerűen kiállított
                            bizonylat alapján lehet adatokat bejegyezni. Szabályszerű az a bizonylat, amely a jogszabály
                            által előírt adatokat a
                            valóságnak megfelelően és hiánytalanul tartalmazza, megfelel a bizonylat általános alaki és
                            tartalmi követelményeinek.
                            Kötelesek lettek volna II. és III. r. vádlottak az üzleti évről készített beszámolót, üzleti
                            jelentést, az azokat
                            alátámasztó leltárt, értékelést, főkönyvi kivonatot, továbbá napló főkönyvet olvasható
                            formában
                            legalább 8 évig
                            megőrizni, ide értve a könyvviteli elszámolás közvetlenül és közvetetten alátámasztott
                            számviteli bizonylatokat is.
                            Mindennek azonban II. és III. r. vádlottak egymás tevékenységéről tudva, egymással
                            szándékegységben cselekedve nem
                            tettek eleget, e magatartásukkal a 2. számú Kft. pénzügyi, jövedelmi, vagyoni helyzetének az
                            áttekintését 2011. év
                            vonatkozásában meghiúsították.
                        </p>
                        <p>
                            III.
                            A büntetőeljárás során a tárgyaláson I. r. vádlott szóban vallomást nem kívánt tenni,
                            bűnösségét
                            nem ismerte el.
                            Írásbeli vallomásában elismerte, hogy az 1. számú Kft. ügyvezetője volt. Előadta, hogy
                            legjobb
                            tudomása szerint vezette
                            a gazdasági társaságot és adófizetési kötelezettségének tudomása szerint maradéktalanul
                            eleget
                            tett. Vallotta, hogy a
                            társaság könyvelője, 2. számú tanú az I. r. vádlott által neki átadott alapbizonylatok
                            könyvelését elmulasztotta, ezt
                            alátámasztja a nyomozati eljárás során beszerzett igazságügyi könyvszakértői vélemény, mely
                            szerint sok költségszámla
                            hiányzik annak ellenére, hogy a gazdasági társaság tetemes mennyiségű munkát végzett, melyek
                            során költségek
                            szükségszerűen fel kellett, hogy merüljenek.
                            Vallomásához további számlákat, illetőleg az üzletfelek által készített, az egyes gazdasági
                            tevékenységek igazolására
                            szolgáló nyilatkozatokat csatolt.
                            A II. r. vádlott szintén tagadta bűnösségét mindkét tényállási pontban.
                            A tárgyaláson az I. tényállási pont kapcsán az 1. számú Kft. vonatkozásában vallomásában
                            előadta, hogy a Kft.-t az
                            élettársa, azaz az I. r. vádlott működtette, ő az anyagbeszerzésekben, szerződéskötésekben
                            csupán segédkezett és
                            embereket szállított. A könyveléshez nem volt köze, abban nem vett részt, azon kívül, hogy
                            egy-két számlát átadott a
                            könyvelőnek.
                            A II. tényállási pont vonatkozásában ugyancsak tagadta a bűnösségét, vallomást a tárgyaláson
                            szóban már nem tett,
                            azonban írásban igen. Ezen írásbeli vallomásában nem vitatta a 2. számú Kft.-re vonatkozó
                            vádirati ténybeli
                            megállapításokat és azt, hogy ezen Kft. irányításában részt vett. Az elismerés azonban
                            csupán
                            arra irányult, hogy az 2.
                            számú Kft. gazdasági partnerei és a partnerek felé kifejtett gazdasági tevékenysége
                            megegyezik a
                            vádirat táblázataiban
                            foglalt adatokkal és azzal, hogy a számlák a partnerek részéről teljes egészében
                            kiegyenlítésre
                            kerültek. Azonban
                            vitatta a vádiratnak a 4. számú Kft.-vel és az 5. számú Kft-vel kapcsolatban tett
                            megállapításait, miszerint a nevükben
                            csatolt számlák valótlan tartalmúak és hamisak lennének. Vallomása szerint 2011. évben az 2.
                            számú Kft.-vel mindkét
                            gazdasági társaság tényleges gazdasági kapcsolatban állt, a 2. számú Kft. részére mind a 4.
                            számú Kft., mind az 5. számú
                            Kft. elvégezte a munkákat és így a számlák kiegyenlítésre is kerültek.
                            Vallomása szerint ezen gazdasági tevékenységeket közvetetten alátámasztja a 6. számú Zrt. és
                            az
                            7. számú Kft. által
                            leigazolt szállítások és munkák. Ezen vallomását a 4. számú Kft., illetőleg az 5. számú Kft.
                            képviselői 1. számú tanú és
                            3. számú tanúk jelenlétében is fenntartotta.
                            A III. r. vádlott szintén tagadta bűnösségét a II. tényállási pont kapcsán. Szóban nem tett
                            vallomást, írásbeli
                            vallomása pedig szóról szóra megegyezik a II. r. vádlott által tett írásbeli vallomással,
                            melyre
                            ezért csupán utal a
                            bíróság.
                            A bíróság az eljárás során elsősorban az 5. számú Kft. és 4. számú Kft.-vel kapcsolatba
                            állítható számlák, az azokon
                            feltüntetett gazdasági tevékenységek kapcsán hallgatott ki tanúkat, így 1. számú tanút, a 4.
                            számú Kft. tulajdonosát és
                            egyik ügyvezetőjét.
                            Az 1. számú tanú vallomása szerint a 4. számú Kft. kizárólag a városban lévő timföldgyárban
                            tevékenykedett 2010. és
                            2014. években, mert más gazdasági tevékenységre nem volt kapacitása. Ismerte a II. r.
                            vádlottat,
                            aki a tárgyalási
                            vallomása szerint felkínálta neki a számlakészítés lehetőségét, amibe ő bele is egyezett,
                            tehát
                            II. r. vádlott kérésére
                            körülbelül 16 millió forint összegben a saját, a 4. számú Kft. részére vásárolt
                            számlatömbből
                            töltött ki az 1. számú
                            tanú számlákat, majd írta azokat alá. Ezek a számlák parktakarítási munkálatok elvégzéséről
                            szóltak, hiszen II. r.
                            vádlott ezen munkálatra kért tőle számlát annak ellenére, hogy ilyen gazdasági tevékenységet
                            a
                            4. számú Kft. soha nem
                            végzett. Az 1. számú tanú vallotta, hogy a számla kiállításáért ellenszolgáltatásban
                            részesült
                            és a számla kiállításról,
                            melyre több alkalommal is sor került, nem tudott senki más.
                            Az 1. számú tanú többször kihallgatásra került a tárgyalási szakban, vallomását mindvégig a
                            tárgyalási szakban
                            fenntartotta, a vádlottakkal történő szembesítése eredményre nem vezetett.
                            Az 1. számú tanú azonban ezzel a vallomással ellenkező módon nyilatkozott az adóhatósági
                            eljárás
                            során, ahol azt adta
                            elő, hogy valós gazdasági eseményekről állított ki számlákat. Ezen nyilatkozatát követően
                            igen
                            rövid időn belül azonban
                            a nyomozás során is meghallgatásra került immár jelen büntetőeljárásban és ott már a
                            tárgyalási
                            vallomásával azonos
                            módon tett vallomást.
                            A bíróságnak a büntetőeljárás során beszerzett bizonyítékokból, elsősorban a tárgyaláson
                            beszerzett bizonyítékokból, így
                            az 1. számú tanú tárgyalási vallomásából kell kiindulnia:
                            Az 1. számú tanú többszöri figyelmeztetés ellenére a közvetlen és szóbeli tárgyaláson
                            határozottan kitartott a vallomása
                            fenntartása mellett, amellett, hogy az általa s cége nevében kiállított számlák mögött nem
                            volt
                            elvégzett munka, a
                            számlák valótlan tartalmúak, csupán ellenszolgáltatásért, II. rendű vádlott kérésére
                            állította
                            ki azokat és elismerte
                            azt is, hogy az adóigazgatási eljárásban nyilatkozata valótlan volt. Kérdésre előadta, hogy
                            nem
                            haragudott meg időközben
                            II. rendű vádlott ra. A bíróság álláspontja szerint semmi olyan adat, információ nem merült
                            fel
                            az eljárás során, amely
                            az 1. számú tanú tárgyalási vallomásával kapcsolatosan az ő szavahihetőségét kétségbe vonta
                            volna.
                            A 4. számú tanú a 2. számú Kft. alkalmazottja volt 2011. évtől kezdődően a mai napig, ahol
                            nem
                            bejelentett, hanem
                            alkalmi munkavállalóként dolgozik. Elmondta, hogy a 2. számú Kft.-nél III. r. vádlott
                            irányította a munkálatokat és
                            voltaképpen I. r. vádlottal kötött ő szerződést az alkalmazásával kapcsolatban. Tárgyalási
                            vallomásában akként
                            fogalmazott, hogy 1. r. vádlottal állapodott meg a munka körében is és kizárólag a
                            telephelyen
                            végezte a munkáját. 3.
                            számú tanút ismerte akként, hogy többször, hetente több alkalommal hozott 3. számú tanú
                            saját
                            kamionjával rönköt,
                            faanyagot, éjjel és nappal is szállított 3. számú tanú. Konkrét céghez azonban 4. számú tanú
                            a
                            3. számú tanút nem tudta
                            kötni, és vallomásából kiderült, hogy a fuvarozásokra 2011. évet követő időpontban került
                            sor.
                            A bíróság szembesítette is 3. számú tanút és 4. számú tanút. A szembesítés során elmondta 4.
                            számú tanú, hogy az utolsó
                            3. számú tanú-féle szállítás 2014. évben történt és több esetben is III. r. vádlott jelen
                            volt,
                            amikor szállított a 3.
                            számú tanú. Azt a példányt, amit a szállítólevélből esetlegesen éjszakánként a 4. számú tanú
                            vett át, azt mindig III. r.
                            vádlottnak adta le.
                            3. számú tanú vallomásában vallotta, hogy az 2. számú Kft. neve ismerős, a céghez II. rendű
                            vádlottat, illetőleg egy G.
                            vagy R. nevezetű urat tud kötni. A cége, az 5. számú Kft. már felszámolásra került és nem
                            tudta
                            a tárgyaláson
                            megmondani, hogy mi lett a számlatömb, illetőleg a cégbélyegző sorsa, és hogy hogyan, milyen
                            módon került felszámolásra
                            a cég. Tárgyalási vallomásában előadta, hogy szállított fát az 2. számú Kft.-nek egy másik
                            cégen
                            keresztül, méghozzá a
                            8. számú Kft. nevében, ahol a tanú fia ügyvezető, a tanú pedig alkalmazott volt. A saját
                            cége
                            nevében, tehát az 5. számú
                            Kft. nevében fát nem szállított a cégnek. 4. számú tanúval kapcsolatban előadta, hogy
                            ismerős,
                            valóban 2014. évben
                            szállított utoljára.
                            Az elé tárt, az 5. számú Kft. számlakibocsátóként feltüntetett számlák kapcsán vallotta,
                            hogy az
                            ő írása van a
                            papírokon, azok kiállítására azért került sor, mert II. r. vádlott tájékoztatta őt a
                            büntetőeljárás során, hogy az
                            eredeti számlák eltűntek, ezért küld másolatokat, amelyre írja rá a tanú, hogy az eredetivel
                            megegyező, írja alá, majd
                            postán küldje vissza. A nyomozati vallomásából elétárt azon részre, miszerint a felszámolási
                            eljárás elrendelését
                            követően a saját cégével már nem dolgozott, a tanú azt vallotta, hogy erre már nem tud mit
                            mondani, de eredetileg is ő
                            állította ki az általa később eredetivel megegyezőnek nyilvánított iratokat.
                            Ezen két tanú vallomása alapján a bíróság tényként azt állapította meg, hogy az 5. számú
                            Kft.
                            nem állt gazdasági
                            kapcsolatban a 2. számú Kft.-vel. A bíróság ekkor mérlegelte 3. számú tanú vallomásának azon
                            állításait, miszerint fia
                            cége nevében szállított fát? Az 5. számú Kft. a felszámolási eljárás megindulását követően
                            már
                            nem végzett gazdasági
                            tevékenységet. Ezzel áll összhangban, hogy 4. számú tanú 2011 évet követő időszakra tette az
                            ő
                            telephelyen való
                            felbukkanásait.
                            A bíróság kihallgatta egyéb érdekeltet is tanúként, méghozzá annak kapcsán, hogy állt-e
                            üzleti
                            kapcsolatban akár egyéni
                            vállalkozóként, akár gazdasági társaság képviselőjeként (9. számú. Kft.) a 2. számú Kft.-vel
                            vagy az 1. számú Kft.-vel.
                            A tárgyalási vallomása szerint mindkét céggel kapcsolatban állt. II. rendű vádlottat tudta
                            megnevezni mindkét cég
                            kapcsán, de összemosódott neki a 2. számú Kft., illetőleg az 1. számú Kft.. Az I. r.
                            vádlottat
                            az 1. számú Kft..-hez
                            kötötte, azt nem tudta, hogy III. r. vádlottnak van-e, és ha igen, melyik céghez köze.
                            Vallomása szerint a saját Volkswagen típusú kisteherautójával szállított fát, minden egyes
                            esetben II. r. vádlott vette
                            át számla ellenében, az rögtön fizetésre is került, tehát egy napon történt a gazdasági
                            tevékenység. A tanú a helyszínen
                            állította ki a számlát, mely készpénzes volt. A 4. számú tanú a telephelyről volt részére
                            ismerős.
                            Vallomásából kiderült, hogy az 1.. számú Kft. vonatkozásában ugyanezen telephelyre
                            szállított,
                            akkor az I. r. vádlott
                            volt az átvevő, részére számlázott, de minden úgy történt, ahogy a 2. számú Kft. és II.
                            rendű
                            vádlott vonatkozásában.
                            Akkor amikor - már nem tudta megmondani, hogy egyéni vállalkozóként vagy 9.számú Kft.-ként-,
                            de
                            II. rendű vádlottal volt
                            kapcsolatban akkor őt hívta telefonon, és vele egyeztetett, ha pedig I. r. vádlottnak
                            szállított, akkor a hölgyet hívta.
                            Mindig tudta azt, hogy éppen mely cég részére fog szállítani.
                            Vallotta, hogy I. r. vádlott egyszer írt egy levelet, miszerint pótolni kellene elveszett
                            számlákat és erre amit össze
                            tudott szedni, azt elküldte I. r. vádlottnak. Ezek azok a számlák, amelyek az I. r. vádlott
                            által az első érdemi
                            tárgyaláson csatolásra kerültek. Ezen számlák a 2. számú Kft.-vel kapcsolatos számlák
                            voltak,
                            melyre vonatkozóan a
                            bíróság az igazságügyi szakértői vélemény kiegészítését is rendelte el.
                            A bíróság írásbeli vallomást szerzett be az eljárásra nem megidézhető, jelenlegi nevén
                            5.számú
                            tanútól. Az írásbeli
                            tanúvallomása mellett a tanú egy írásbeli nyilatkozatot is csatolt a büntetőeljáráshoz.
                            Ezeknek
                            a lényege, hogy mind az
                            1. számú Kft., mind pedig a 2. számú Kft. vonatkozásában megbízás alapján látta el a
                            könyvelési
                            tevékenységet és a 2009.
                            évben, az életében felmerült negatív körülmények miatt könyvelési tevékenységét elhanyagolta
                            mindkét cég vonatkozásában.
                            A részére a cégek képviselői által hiánytalanul átadott könyvelési alapbizonylatok alapján
                            nem
                            megfelelő módon végezte
                            el a könyvelést és ennek következtében valótlan tartalmú adóbevallások kerültek a NAV felé
                            benyújtásra, ennek
                            folyományaként pedig nem került megfizetésre a törvénynek megfelelően az általános forgalmi
                            adó
                            a cégek vonatkozásában.
                            A bíróság a továbbiakban felolvasta az üzleti partnerek, illetőleg a két cég
                            alkalmazottainak a
                            nyomozás során tett
                            vallomását.
                            Ezen tanúvallomások főként a vádlottak által nem vitatott gazdasági tevékenységekről és
                            üzleti
                            partnerekről szóltak.
                            A felolvasott vallomások alapján a bíróság 6. számú tanút hallgatta ki tanúként. A tanú a 4.
                            számú Kft. nevével jelzett
                            gazdasági esemény miatt került kihallgatásra, a kertépítési munkák kapcsán történő
                            alvállalkozói
                            tevékenységgel
                            kapcsolatban. Ugyanis a vádlotti védekezés szerint 1. számú tanút, a 4. számú Kft.
                            ügyvezetőjét
                            azért nem láthatta senki
                            dolgozni, mert munkásai román munkások voltak és a munkaidő beosztásuk miatt nem lehetett
                            velük
                            találkozni.
                            6. számú tanú a tárgyaláson a 7. számú Kft. nevében és képviselőjeként tett vallomást.
                            Elmondta,
                            hogy a
                            Városgondnoksággal áll szerződéses kapcsolatban a cége 2007. évtől kezdődően, és a
                            parkfenntartási munkálatok
                            elvégzéséhez alvállalkozókat vett igénybe. Alvállalkozója volt a 7. számú Kft.-nek a 2.
                            számú
                            Kft., melynek a vezetője
                            az ő tudomása szerint II. r. vádlott, I. r. és III. r. vádlott volt, mindhármójuk személyét
                            kötötte ehhez a céghez.
                            Elmondta, hogy szerinte annak volt aláírási joga, aki a vele kötött alvállalkozói szerződést
                            aláírta, I. r. vádlottal
                            azonban találkozni nem tudott. Minden egyes gazdasági tevékenységre, azaz munkára kötött
                            külön
                            szerződést a 2. számú
                            Kft.-vel. Ezen szerződések tárgya többnyire fűnyírás, lombgyűjtés volt és talán földmunka. Ő
                            azt
                            nem ellenőrizte, hogy
                            az alvállalkozó mikor, hány emberrel, hogyan dolgozott és milyen eszközökkel, (például
                            fűnyíró,
                            gereblye szükséges
                            volt), hanem már csak a kész munkát vette át és esetlegesen ellenőrzött is. Abban a tudatban
                            volt, hogy az 2. számú Kft.
                            is kiadta a munkát, de nem tudja, hogy kinek.
                            A kihallgatásokon a szembesítés végett jelen levő 1. számú tanúra akként nyilatkozott, mint
                            ismerős, lehetséges, hogy
                            kint látta a munkaterületen sok évvel ezelőtt. 1. számú tanú viszont fenntartotta a
                            vallomását,
                            miszerint nem végzett
                            sem ő, sem emberei a cége alkalmazásában parkfenntartási munkálatot, nem ismerte 6. számú
                            tanút,
                            soha nem volt
                            alkalmazottja, vagy alvállalkozója az 2. számú Kft.-nek.
                            Egyébként 6. számú tanú a tárgyaláson elétárt, a parkfenntartási munkálatokkal kapcsolatos
                            pénztárbizonylatokra,
                            teljesítési igazolásra, alvállalkozói szerződésre és átvételi jegyzőkönyvre vallotta, hogy
                            azok
                            valós tartalmúak és
                            aláírását tartalmazzák.
                            A bíróság okirati bizonyítékként ismertette mindkét vádirat kapcsán a nyomozati iratokból a
                            feljelentéseket és az
                            adóhatóság által csatolt iratokat, így az adóigazgatási eljárás során készült meghallgatási
                            jegyzőkönyveket, az 7. számú
                            Kft. által csatolt iratokat, számlákat, a különböző üzleti partnerekkel kapcsolatos
                            cégkivonatokat, illetőleg
                            cégmásolatokat, a kimutatást az egyes Kft.-k alkalmazottjairól, a szigorú számadású
                            számlatömbök
                            nyilvántartását, banki
                            kivonatokat, egészségbiztosító nyilvántartásából kivonatokat, a 10. számú cég átiratát és
                            csatolt iratait, a 6.sz.
                            Zrt-től megküldött iratanyagot, különböző vállalkozói szerződéseket és nyilatkozatokat,
                            számlákat, szállítókat,
                            szállítóleveleket és fuvarleveleket.
                            A bíróság a nyomozati eljárás során beszerzett igazságügyi könyvszakértői véleményt több
                            esetben
                            kiegészíttette az
                            igazságügyi adó- és könyvszakértővel. A szakvélemények mindkét cég esetében módosították az
                            eredeti vélemény
                            megállapításait, az alábbiak szerint:
                            A kiegészítések a vádlottak által több szakaszban csatolt iratokkal, részben számlákkal,
                            másrészt igazolásokkal,
                            átadás-átvételi jegyzőkönyvekkel, nyilatkozatokkal kapcsolatosak voltak. A szakértő minden
                            egyes
                            kiegészítő szakértői
                            véleménye esetében átszámolta ezen iratok alapján mindkét cég vonatkozásában, adóbevallási
                            és
                            befizetési időszakonként a
                            csatolt iratoknak az általános forgalmi adóra gyakorolt hatását. A bíróság azonban az
                            igazságügyi szakértői
                            véleményekből azon számítási változatot fogadta el, amely számlákon alapuló számításokat
                            tartalmazott. Ugyanis a bíróság
                            egyetértve az igazságügyi szakértő által a tárgyaláson szóban is előadottakkal, csupán a
                            valós,
                            hiteles számlával
                            alátámasztott gazdasági eseményt fogadta el valósnak, és látott lehetőséget arra, hogy a
                            cégek
                            könyvelésébe beállítva
                            azok általános forgalmi adó tartalmát az adómegállapítás körében figyelembe lehessen venni,
                            tekintettel arra, hogy
                            általános forgalmi adó esetében az adó-visszaigénylési lehetőség egy jog, amelyre csak és
                            kizárólag hiteles és valós
                            bizonylat alapján van lehetőség.
                            Azon szerződések, teljesítési igazolások vagy egyéb okiratok, amelyekből ugyan látszik, hogy
                            további munkálatok kerültek
                            elvégzésre akár az 1. számú Kft., akár a 2. számú Kft. részéről, de számlával nem
                            igazolhatóak,
                            az adólevonási jog
                            gyakorlása kapcsán nem vehetők figyelembe.
                            Ugyanis ha alvállalkozót vesz egy cég igénybe a teljesítéshez, amihez kizáró feltétel
                            hiányában
                            minden joga megvan,
                            akkor gondoskodni kell arról, hogy az alvállalkozó számlája rendelkezésre álljon és a
                            könyvelés
                            részére azt át kell
                            adni. Számla nélkül költséget elszámolni nem lehet sem adóigazgatási, sem büntetőjogi
                            szempontból. Ekként tehát a
                            tárgyalások során az 5. számú Kft., a 4. számú Kft., valamint a 11. számú Bt. kapcsán
                            átadott
                            iratanyag nem módosította
                            az igazságügyi könyvszakértői vélemény számszaki megállapításait. Módosította viszont a
                            egyéb
                            érdekelt egyéni
                            vállalkozó, illetve gazdasági társaság vonatkozásában benyújtott számlaanyag, valamint a 3.
                            számú Kft. vonatkozásában
                            benyújtott üzemanyagszámlák. Ezek vonatkozásában a bíróság a kiegészítő igazságügyi
                            szakértői
                            vélemény megállapításai
                            alapján állapította meg a tényállást, s az adó különbözet mértékét.
                            A szakértői vizsgálatra a tárgyaláson becsatolásra került a 4. számú Kft. által kibocsátott
                            ab
                            valamint a bc sorszámú
                            számla, továbbá a 4. számú Kft. munkáinak elvégzését igazoló átadás-átvételi jegyzőkönyvek
                            és
                            teljesítési igazolások.
                            Azonban a tárgyaláson csatolt fenti 2 db számla már rendelkezésre állt a 2015. július 29-én
                            kelt, tehát előző, 24.
                            sorszám alatti szakértői vélemény elkészítésekor, tehát az előbbi kiegészítő szakértői
                            vélemény
                            módosítása ezen számlák
                            adóvonzatával nem került.
                            A vádlottak a 11. számú Bt. és a 2. számú Kft. közötti gazdasági kapcsolat alátámasztására
                            szállítási szerződést
                            csatoltak, amely azonban nem minősül az előzőekben írtak szerint az adólevonási jog
                            gyakorlására
                            alkalmas valódi tartamú
                            hiteles számlának.
                            Az átadás-átvételi jegyzőkönyvek, teljesítési igazolások szintén nem módosítják a
                            -tekintettel
                            arra, hogy nem hiteles,
                            valódi bizonylatok- az adóbevallási és adófizetési kötelezettségek. Azonban a 3. számú Kft.
                            által a 2. számú Kft. felé
                            kibocsátott üzemanyag számlák igen. Ezek hatása 14.432 Ft volt, mellyel 2011. évi
                            ÁFA-fizetési
                            kötelezettsége a
                            társaságnak csökkenthető.
                            A szakértő által alkalmazott módszert, a számítások összegszerűségét nem vitatták a felek.
                            A bíróság a kiegészített szakértői vélemény alapján megállapított tényállás a II. tényállási
                            pontja kapcsán, az I.számú
                            táblázatban nem szerepeltette - a vádban írtakkal ellenkezőleg, a bizonylatok valótlansága
                            okán-
                            az 5.számú Kft. és a 4.
                            számú Kft. nevével jelzett számlákat (lásd. üres sorok). Az V. számú táblázatban pedig a
                            feldolgozott számlák alatt, az
                            üzemanyagszámlákat és a 9. számú Kft-hez köthető számlákat kell érteni.
                            A bíróság további okirati bizonyítékként ismertette a Nemzeti Adó- és Vámhivatal
                            tájékoztatását,
                            miszerint az 2. számú
                            Kft. vonatkozásában ugyan indult végrehajtási eljárás, azonban ez az általános forgalmi adó
                            adónemet nem érintette 2011.
                            évben.
                            Tekintettel arra, hogy a 2011. július 1. és 2011. december 31. közötti időszakra ÁFA-ra
                            vonatkozóan lefolytatott
                            adóhatósági eljárás során az 2. számú Kft. iratanyagot nem bocsátott a NAV rendelkezésére,
                            így
                            az ellenőrzés
                            együttműködési kötelezettség megsértésével történő akadályozás miatt 50.000 Ft mulasztási
                            bírság
                            került a terhére
                            kiszabásra.
                            A bíróság ismertette a 2. számú tanú vonatkozásában született, a Járásbíróság jogerős
                            ítéletét,
                            amelyből megállapítható,
                            hogy 2009. évben megvalósult bűncselekmény megalapozott gyanúja miatt indult büntetőeljárás
                            a
                            tanúval szemben, mely
                            2012. évben fejeződött be. Tehát e körben alátámasztásra került az, hogy valóban magánéleti
                            problémákkal küzdött a tanú.
                            Ezen magánéleti problémákról azonban hozzátartozói, a vádlottak nyilvánvaló, hogy tudomással
                            kellett, hogy
                            rendelkezzenek. Ennek ellenére nem mentették fel a könyvelői feladatai alól, nem bíztak meg
                            más
                            könyvelőt az 1. számú
                            Kft. és a 2. számú Kft. könyvelési és adóbevallási kötelezettségei teljesítése érdekében és
                            nem
                            is ellenőrizték
                            fokozottan.
                            Tehát a bíróság nem tudta elfogadni a vádlotti védekezést a körben, hogy minden elvárhatót
                            és
                            tőlük telhetőt a cégek
                            képviselői megtettek a valós tartalmú adóbevallások benyújtása és az adó megfizetése
                            érdekében.
                            Az 1. számú Kft. vonatkozásában a NAV 2009. évi ÁFA vizsgálatára irányuló ellenőrzési
                            eljárás
                            során tett
                            megállapításokkal kapcsolatban rögzítendő, hogy végrehajtási eljárás nem indult, mulasztási
                            bírság kiszabása ezen Kft.
                            vonatkozásában nem került sor.
                            Az 1. számú Kft. vonatkozásában bár papíron a cégjegyzék szerint valóban I. r. vádlott volt
                            csupán az ügyvezetője, így
                            képviselője a társaságnak, azonban élettársával, II. r. vádlottal mindketten aktívan részt
                            vettek a társaság gazdasági
                            életének irányításában, mindketten tartották az üzleti kapcsolatot a partnereikkel. A II. r.
                            vádlott volt az, aki
                            felkutatta a gazdasági partnereket, velük szerződéseket kötött, számlákat kiállított. Ezen
                            kívül
                            hozzáfért a cég
                            folyószámlájához, pénzt arról felvett, volt meghatalmazása I. r. vádlottól arra, hogy az 1.
                            számú Kft.-t a hatósági
                            eljárásban képviselje. A tudatában volt tehát -akárcsak az I. r. vádlott - az 1. számú Kft.
                            tényleges gazdasági pénzügyi
                            helyzetének. Magatartásával szándékosan segítséget nyújtott élettárásnak, az I. r.
                            vádlottnak,
                            mind az adócsökkentő
                            magatartás, mind a számvitel rendjének megsértése bűncselekmények megvalósításához.
                            Terhelő bizonyítékként vette figyelembe a bíróság, hogy a cég 2009. évre vonatkozó
                            könyvelési
                            iratait a büntetőeljárás
                            során a 2. számú tanú házának padlásáról foglalta le a nyomozó hatóság házkutatás során. Ez
                            nem
                            magyarázható azzal, hogy
                            a könyvelő rosszul számolt volna az adóbevallások elkészítése során. És nem csak rosszul
                            számolt
                            volna a könyvelő, mert
                            a IV. negyedév vonatkozásában egyenesen 0-s tartalmú adóbevallást tett, amely vonatkozásában
                            az
                            I. és II. r. vádlottak
                            mindenképpen tisztában kellett, hogy legyenek ezen adóbevallás valótlan voltával, hiszen a
                            gazdasági társaság élő volt,
                            gazdasági tevékenységet végzett, tehát jövedelme keletkezett és költségei merültek fel.
                            A bíróság álláspontja szerint a 2. számú tanú vonatkozásában az ő mulasztására vonatkozó
                            mintegy
                            beismerő jellegű
                            vallomásai és nyilatkozatai nem fogadhatóak el anélkül, hogy a bíróság konkrét okát meg
                            tudná
                            annak állapítani, hogy mi
                            volt az az élethelyzet, ami ilyen mértékű kötelezettségmulasztást váltott ki a könyvelő
                            részéről. Ilyen adat, információ
                            a felmentő ítéleten és az azt megelőző büntetőeljáráson kívül nem merült fel, e
                            vonatkozásban a
                            bíróság pedig hivatkozik
                            a már fentebb leírtakra. Az könyvelési tevékenység, amely kiterjedt mindkét cég
                            vonatkozásában
                            az adóbevallások, járulék
                            bevallások, beszámolók, mérlegek stb. elkészítésére is, nem szakmai hibákat tükröz, hanem
                            azon
                            vádlotti magatartásra
                            vezethető vissza, amely a bizonylatok nem teljes körű átadását jelenti. Ekképp tehát a
                            vádlotti
                            kötelezettségszegések az
                            adó bevallása, és befizetése terén nem menthetők a könyvelő szakmai tévedéseivel, hibáival.
                            Ez
                            utóbbira egyébiránt a
                            szakértői vélemény sem utal.
                            A 2. számú Kft. vonatkozásában II. r. és III. r. vádlott önálló képviselői jogosultsággal
                            rendelkeztek a 2. számú Kft.
                            tekintetében a bankszámlaforgalom alapján lehetett beazonosítani a gazdasági partnereket,
                            akik
                            igazolták a gazdasági
                            tevékenységek valóságát, a kifizetések és teljesítések megtörténtét. Ez alól csupán kettő
                            kivétel volt, a 4. számú Kft.
                            és az 5. számú Kft. nevében kiállított számlák.
                            Az 1. számú tanú vallomása a 2. számú Kft.-vel kapcsolatosan elmondta, hogy valóban volt
                            ugyan
                            gazdasági kapcsolat a két
                            cég között, azonban annak ellenértéke csupán pár százezer forint volt, nem pedig olyan
                            milliós
                            nagyságrendű, mint ami a
                            fellelt számlákon szerepel. A 4. számú Kft. számlatömbje tekintetében pedig azt mondta, hogy
                            ez
                            a számlatömb a 2. számú
                            Kft. ügyvezetőjénél, II. r. vádlottnál volt. Valóban nem volt egyértelmű a vallomása e
                            körben a
                            tanúnak az adóeljárás
                            során, hiszen ott igazolta a számlákon szereplő gazdasági eseményeket, amely vallomást aztán
                            a
                            későbbiek során
                            változtatta meg. Ám többször is kihallgatásra került a tárgyaláson és határozottan kitartott
                            igazmondási kötelezettsége
                            alatt tett vallomása mellett. Nem volt olyan körülmény, nem merült fel olyan adat és
                            információ,
                            amely vallomása
                            valótlan voltára akárcsak utalt is volna.
                            A 3. számú tanú pedig még a tárgyalási szakaszt megelőzően tett a nyomozás során olyan
                            tanúvallomást, miszerint az 5.
                            számú Kft. felszámolási eljárás megindítását követően már nem végzett gazdasági
                            tevékenységet és
                            nem állított ki
                            számlákat, a később megküldött számlákon szereplő gazdasági események tehát nem történhettek
                            meg.
                            A II. r. vádlott által hivatkozott, 2014. januárjában történt feljelentés a cég iratainak
                            eltulajdonítása miatt nem
                            érinti a vizsgált adóévet, hiszen az csak a 2011. évi IV. negyedévi bevallást érintette
                            volna,
                            amelynek a beadási
                            határideje 2012. január 20.-a volt.
                            Ugyanakkor az is egyértelmű a bírói gyakorlat, illetőleg az igazságügyi könyvszakértői
                            vélemény
                            alapján, hogy számlák,
                            bizonylatok eltűnése, elvesztése esetén az ügyvezető kötelezettsége, hogy az elvesztett
                            iratok
                            pótlásáról gondoskodjon.
                            A bíróság álláspontja szerint tehát a vádlottaknak nem csupán a mulasztásban megnyilvánuló
                            magatartása, azaz a
                            könyvelőnek a nem teljes körű bizonylat átadása az elkövetési magatartása, hanem szándékosan
                            kívánták eltitkolni mindkét
                            Kft. vonatkozásában 2009., illetőleg 2011. évre vonatkozóan az ÁFA bevallási és befizetési
                            kötelezettséget. A céljuk az
                            adócsökkentés volt, mindkét gazdasági társaság kapcsán.
                            Az I. tényállási pontban I. r. vádlott az őt terhelő adó bevallási kötelezettségének a
                            könyvelő
                            útján tett eleget, tehát
                            ő a valótlan bevallások benyújtásáért, mint közvetett tettes felel.
                            A számvitel rendje megsértése tekintetében I. r. vádlott vonatkozásában megállapítható, hogy
                            az
                            ügyvezetőt terheli a
                            számlák kiállításáért és megőrzéséért a felelősség. Ezért ő tettesként, az őt segítő II. r.
                            vádlott pedig bűnsegédként
                            valósítja meg a bűncselekményt. (II. tényállási pont)
                            Amennyiben mindkét vádlott részt vett bejegyzett képviselőként, tehát II. rendű vádlott is,
                            a 2.
                            számú Kft. társaság
                            vezetésében, úgy őt is terhelte mindezen kötelezettség, tehát bűnösségük a III. r. vádlottal
                            társtettesként, számvitel
                            rendje megsértésében egyaránt megállapítandó. (IV. tényállási pont)
                            A III. r. vádlott tekintetében szintén társtettesi elkövetést állapított meg a bíróság a
                            költségvetési csalás, és
                            számvitel rendje megsértése vonatkozásában a 2. számú Kft. kapcsán, tekintettel arra, hogy
                            II.
                            r. vádlottal közösen
                            képviselték a céget, az ügyekre mindkettőjüknek egyaránt rálátása volt. Mindezt erősíti a
                            tény,
                            hogy rajta keresztül
                            ismerkedett meg II. rendű vádlottal az 1. számú tanú, rajta keresztül bonyolította II. rendű
                            vádlott az ún. gazdasági
                            eseményeket, részt vett aktívan a cég üzleti ügyeiben, rokoni szálak is fűzik II. r.
                            vádlotthoz,
                            tehát vele
                            szándékegységben cselekedett. A számviteli kötelezettségek mindkét vádlottat terhelték.
                            Azzal,
                            hogy le nem könyvelt
                            számlákat az eljárás során több ízben csatoltak, illetve számlák hiányában különböző
                            dokumentumokra hivatkoztak, mint
                            valós gazdasági esemény alátámasztására, egyértelműen bizonyították ezen bűncselekmény
                            megvalósulását, a tényállásban
                            rögzített feladataik megsértését.
                            Ezáltal a bíróság az 1. számú Kft. vonatkozásában I. r. vádlott bűnösségét megállapította 1
                            rb.
                            költségvetési csalás
                            bűntettében (Btk. 396. § (1) bekezdés a) pont, (2) bekezdés a) pont), 1 rb. közvetett
                            tettesként, folytatólagosan
                            elkövetett hamis magánokirat felhasználásának vétségében (Btk. 345. §), 1 rb. számvitel
                            rendje
                            megsértése bűntettében
                            (Btk. 403. § (1) bekezdés b) pont)
                            míg II. r. vádlott bűnösségét megállapította 1 rb. bűnsegédként elkövetett költségvetési
                            csalás
                            bűntettében (Btk. 396. §
                            (1) bekezdés a) pont, (2) bekezdés a) pont), 1 rb. bűnsegédként, folytatólagosan elkövetett
                            hamis magánokirat
                            felhasználásának vétségében (Btk. 345. §), 1 rb. bűnsegédként elkövetett számvitel rendje
                            megsértése bűntettében (Btk.
                            403. § (1) bekezdés b) pont), 1 rb. társtettesként elkövetett költségvetési csalás
                            bűntettében
                            (Btk. 396. § (1) bekezdés
                            a) pont, (3) bekezdés a) pont), 1 rb. társtettesként elkövetett számvitel rendje megsértése
                            bűntettében (Btk. 403. § (1)
                            bekezdés b) pont), 1 rb. bűnsegédként, folytatólagosan elkövetett hamis magánokirat
                            felhasználásának vétségében (Btk.
                            345. §).
                            Ugyancsak megállapította III. r. vádlott bűnösségét
                            1 rb társtettesként elkövetett költségvetési csalás bűntettében (Btk. 396. § (1) bekezdés a)
                            pont, (3) bekezdés a)
                            pont), 1 rb. társtettesként elkövetett számvitel rendje megsértése bűntettében (Btk. 403. §
                            (1)
                            bekezdés b) pont) 1 rb.
                            folytatólagosan elkövetett hamis magánokirat felhasználásának vétségében (Btk. 345. §).
                        </p>
                        <p>
                            IV.
                            A büntetés kiszabása körében a bíróság enyhítő körülményként volt figyelemmel minden vádlott
                            vonatkozásában a tetemes
                            időmúlásra és arra, hogy az időmúlásra nem a vádlottaknak felróhatóan került so r.
                            Figyelemmel volt továbbá a bíróság I. r. vádlott vonatkozásában a büntetlen előéletre, míg
                            II.
                            r. vádlott
                            vonatkozásában, hogy egy kiskorú gyermeket kell eltartania, a részesi elkövetés is enyhítő
                            körülmény, míg III. r.
                            vádlott vonatkozásában szintén a büntetlen előélet, a két kiskorú gyermekről történő
                            gondoskodás.
                            A bíróság további nyomatékos enyhítő körülményeként vette figyelembe mindhárom vádlott
                            vonatkozásában, hogy az utólag
                            általuk fellelt és csatolt számlák alapján jelentős mértékben csökkent a megállapítható
                            adócsökkentés nagysága, tehát a
                            bűnösség köre szűkült.
                            Súlyosító körülmény azonban szintén mindhárom vádlottnál a halmazat, míg II. r. vádlott
                            vonatkozásában a büntetett
                            előélet, illetve hogy végrehajtásában próbaidőre felfüggesztett szabadságvesztés hatálya
                            alatt
                            állva követte el a 2.
                            számú Kft. képviselőjeként a megállapított bűncselekményeket.
                            Az I. r. vádlott tekintetében a halmazatra is figyelemmel 4,5 év időtartamig terjedő
                            szabadságvesztés büntetés szabható
                            ki, melynek a középmértéke 2 év 3 hónap.
                            A II. r. vádlott vonatkozásában a halmazatra figyelemmel kiszabható büntetés 7,5 évig
                            terjed, a
                            középmérték 4 év és 3
                            hónap, míg vonatkozásában szintén a halmazatra is figyelemmel 7,5 év a kiszabható
                            szabadságvesztés időtartama, a
                            középmérték szintén 4 év 3 hónap.
                            A bíróság álláspontja szerint azonban a büntetés céljai eléréséhez egyik vádlott
                            vonatkozásában
                            sincsen szükség sem
                            végrehajtandó, sem végrehajtásában próbaidőre felfüggesztett szabadságvesztés büntetés
                            kiszabására. Tekintettel az
                            enyhítő körülmények nagyobb számára és nagyobb nyomatékára, a bíróság álláspontja szerint a
                            belső arányosságra is
                            figyelemmel, pénzbüntetés az a büntetés, amellyel mind a generális, mind a speciális
                            prevenció
                            elérhető.
                            A bíróság minden vádlott vonatkozásában mérlegelte a vádlottak személyében rejlő
                            társadalomra
                            veszélyességet is, a
                            büntetéskiszabási körülményeken túl, illetőleg a vagyoni-jövedelmi viszonyaikat. Ekként
                            határozta meg eltérő mértékben a
                            Btk. 50.§ szerint kiszabott pénzbüntetés egy napi tételének összegét és a napi tételek
                            számát
                            is, igazodva az okozott
                            adócsökkentés mértékéhez, nagyságához, a halmazatban szereplő bűncselekmények számához.
                            A bíróság tehát a Btk. 50. § (1) (2) és (3) bekezdése alapján mindhárom vádlott
                            vonatkozásában
                            pénzbüntetést szabott ki,
                            míg a Btk. 52.§ (1) bekezdés a.) pont alapján eltiltotta mindhárom vádlottat a vezető
                            tisztségviselői pozíció
                            betöltésétől, tekintettel arra, hogy ebbéli minőségükben követték el huzamosabb ideig a
                            terhükre
                            rótt bűncselekményeket.
                            Figyelemmel arra, hogy az adóhatósági eljárásban nem alkalmaztak jogkövetkezményt az
                            adócsökkentés miatt, így fennállnak
                            a Btk. 74.§ (1) bekezdés a.) pontban írt vagyonelkobzási feltételek.
                            A bíróságnak tehát kötelezően alkalmaznia kellett mindhárom vádlott vonatkozásában a
                            vagyonelkobzást.
                            A bűnügyi költség az eljárás során részben a tanúk útköltségével, nagyobb részt pedig az
                            igazságügyi könyvszakértői
                            vélemények beszerzésével kapcsolatban merült fel.
                            A bíróság a tanúk megjelenésével kapcsolatos költség körében egyetemlegesen kötelezte
                            mindhárom
                            vádlottat a bűnügyi
                            költség megfizetésére, míg az 1. számú Kft., illetőleg a 2. számú Kft. tagjait kötelezte
                            továbbá
                            egyetemlegesen az e két
                            cég vonatkozásában elkülöníthető bűnügyi költség megfizetésére a Be. 338. § (1) (3)
                            bekezdései
                            alapján.
                            A bíróság a bűnjelekről a Be. 155. § alapján határozott.
                        </p>
                    </td>
                </tr>
            </tbody>
        </table>
    </div>
</div>